Obecná doporučení ohledně CGM
*****************************

Opatření při používání CGM
=============

Ať už používáte jakýkoliv systém CGM, pokud chcete kalibrovat z krve, je třeba dodržovat několik velmi jednoduchých pravidel, a to bez ohledu, zda používáte nebo nepoužíváte DIY software CGM nebo oficiální aplikace. 

* Ujistěte se, že máte čisté ruce i používaná zařízení.
* Snažte se kalibrovat tehdy, když je vaše glykémie stabilní (rovná křivka po dobu 15–30 minut je obvykle dostatečná)
Nekalibrujte, pokud se vaše glykémie mění (stoupá nebo klesá). 
* Kalibrujte dostatečně často – pokud používáte oficiální aplikace, budete na to upozorňováni v pravidelných intervalech. Pro DIY systémy to nemusí platit a měli byste být opatrní, pokud byste pokračovali v používání CGM bez kalibrací.
* Je-li to možné, kalibrujte pomocí nižších hodnot (4–5 mmol/l nebo 72-90mg/dl), i vyšších (7–9 mmol/l nebo 126-160mg/dl). CGM tak bude mít lepší rozsah referenčních hodnot.

Nastavení senzoru (G6)
==============

Při nastřelování senzoru je doporučeno nepřikládat aplikátor příliš velkou silou, aby se zabránilo krvácení. Senzor by se neměl dostat do kontaktu s krví.

Po nastřelení senzoru je možno nakliknout vysílač do pouzdra senzoru. Pozor! Vysílač nejprve nasaďte na hranaté straně senzoru, a až poté na kulaté.

Řešení problémů 
================

Problém s připojením
--------------------

Bluetooth spojení může být rušeno nedalekými Bluetooth zařízeními, jako například glukomentry, bluetooth sluchátka, tablety nebo kuchyňská zařízení, jako jsou mikrovlnné trouby nebo varné desky. V tomto případě xDrip neukazuje žádné hodnoty glykémií. Jakmile se bluetooth spojení obnoví, jsou data zpětně doplněna.

Chyby senzorů
----------------
V případě vyskytnutí opakovaných problémů se senzorem zkuste senzor nastřelit na jinou část těla. Senzor by se neměl dostat do kontaktu s krví. 

Často je možné vyřešit problémy senzoru okamžitým podáním tekutin a masáží kolem senzoru!

Skákající hodnoty
---------------
Můžete zkusit změnit nastavení xDrip+ pro filtraci a blokování šumu (Nastavení - Komunikace mezi aplikacemi - Noise blocking) t.j. "Block very High noise and worse".  Podívejte se také na `Vyhlazování dat glykémie <../Usage/Smoothing-Blood-Glucose-Data-in-xDrip.html>`_.



