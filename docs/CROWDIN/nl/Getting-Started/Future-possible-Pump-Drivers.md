# Mogelijk toekomstige insulinepompen

Dit is een lijst van verschillende insulinepompen, en of ze geschikt zijn voor één van de beschikbare doe-het-zelf closed loop systemen (AndroidAPS, OpenAPS of Loop). Op het einde van deze pagina staat algemene info over welke software-mogelijkheden een pomp moet beschikken om überhaupt "loopbaar" te kunnen zijn.

## Pompen waaraan wordt gewerkt

### Medtronic

**Status:** Sommige oudere versies van Medtronic pompen zijn geschikt om mee te loopen. Met andere systemen gebeurt dit al volop. Aan AndroidAPS wordt gewerkt. Nieuwere Medtronic modellen zijn NIET geschikt (zie kopje "Loopbare versies" verderop)

**Andere systemen:** Oudere modellen zijn al jaren geschikt voor OpenAPS en Loop. Over beide systemen is via Google een hoop informatie te vinden.

**Java implementaties:** Gedeeltelijk beschikbaar [Rountrip2](https://github.com/TC2013/Roundtrip2), en [RileyLinkAAPS](https://github.com/andyrozman/RileyLinkAAPS)

**AAPS implementatie status:** Werk in uitvoering. Zie [Andy's AndroidAPS fork](https://github.com/andyrozman/AndroidAPS), branch medtronic_andy. Het meeste werk is gedaan op [RileyLinkAAPS](https://github.com/andyrozman/RileyLinkAAPS) om het framework en de commando's werkend te krijgen. Er is project (Medtronic) en tickets zijn geopend voor toekomstige ontwikkeling op die repository, ontwikkeling wordt gedaan op branch dev_medtronic (die daar de standaard branch is). Er is ook een gitter foom: RileyLinkAAPS/Lobby. AAPS. 0.10 test "release" is uit, met ongeveer 95% van alle functionaliteit, op dit moment ontbreken nog twee fucties: "Toediening gestopt" meldingen op de pomp en synchroninisatie van TBRs. Project zal waarschijnlijk eind juli 2019 worden samengevoegd met de hoofd repository van AndroidAPS. Voor details en timing zie [Andy's projectbord](https://github.com/andyrozman/RileyLinkAAPS/projects/1).

**Hardware eisen voor AAPS:** RileyLink (met 916MHz antenne) + Android telefoon met Bluetooth

**Loopbare versies:** 512-522, 523 (Firmware 2.4A of lager), 554 (EU firmware 2.6A of lager, Canada firmware 2.7A of lager). Hetzelfde geldt voor 7xx versies. Alle andere versies worden nu niet ondersteund, en worden dat in de toekomst waarschijnlijk ook niet.

* * *

### Omnipod Eros ([Homepage](https://www.myomnipod.com/en-gb/about/how-to-use))

**Status:** (Opmerking: de Omnipod Eros is de huidige versie pods) Op dit moment nog niet ondersteund door de master-versie van AAPS. Daar wordt wel al een tijd aan gewerkt. Het Omnipod communicatieprotocol is al gedecodeerd, zie [OpenOmni](http://www.openomni.org/) en [OmniAPS Slack](https://omniaps.slack.com/). De Eros pods kunnen nu al worden gebruikt met andere systemen (zie hieronder), de precieze status voor AAPS lees je ook verderop (zie AAPS status).

**Andere implementaties:**

- Omnipy voor AndroidAPS (stabiel in tests, vereist Raspberry Pi en RileyLink, en een speciale versie van AndroidAPS. Enkele tientalen mensen gebruiken dit al in het dagelijks leven.) Lees meer op [Omnipy](https://github.com/winemug/omnipy)
- OmniCore voor AndroidAPS (nog niet vrijgegeven, is geschreven in C# programmeertaal die "native" op Android draait. Heeft alleen een RileyLink nodig en een speciale versie van AndroidAPS. NB: dit is de opvolger van het Omnipy project). Lees meer op [OmniCore](https://github.com/winemug/OmniCore)
- Loop (Werkt stabiel, vereist RileyLink en iPhone met Loop app. Wordt door een grotere groep mensen al gebruikt in dagelijks leven.). Lees meer op [Loop](https://loopkit.github.io/loopdocs/)



**AAPS status:** Er wordt gewerkt aan een versie van AndroidAPS waar alleen een Rileylink nodig zal zijn en geen Raspberry Pi meer (zoals bij Omnipy). Zie [RileyLinkAAPS](https://github.com/bartsopers/RileyLinkAAPS/) voor Omnipod (dev_omnipod branch). Dit is nog niet afgerond. Je kunt de voortgang volgen op https://omniaps.slack.com/ in kanaal 'android-driver'.

**Hardware eisen voor AAPS:** RileyLink (versie 2.x) met 433MHz antenne.

## 

### Omnipod DASH ([Homepage](https://www.myomnipod.com/DASH))

**Status:** (Opmerking: Omnipod DASH is een nieuwe versie van de Omnipod). Wordt momenteel niet ondersteund. De DASH is een Loop-kandidaat, maar het communicatie-protocol van deze nieuwe pomp is momenteel onbekend. De verkoop van de DASH is officieel in januari 2019 gestart in Amerika. Wanneer hij in Nederland zal zijn is onbekend (betekent meestal dat het nog wel even zal duren).

**Hardware eisen voor AAPS:** Waarschijnlijk geen. Want gebruikt Bluetooth.

**Opmerking:** De ontwikkelaars kijken naar de mogelijkheden om de Omnipod DASH ook voor doe-het-zelf systemen te gebruiken. Het probleem is op dit moment dat Dash nog niet beschikbaar is in Europa (waar de meeste AAPS ontwikkelaars wonen) en dat het niet bekend is of de Dash hetzelfde of een ander communciatie protocol gebruikt als de Eros pods. Er zal worden gekeken om de officiële Dash APK te 'reverse engineeren', om zo te bepalen hoe de communicatie werkt. Op basis van die bevindingen zal het pad voorwaarts worden bepaald. Je kunt hier volgen wat de status is: [DashAAPS](https://github.com/andyrozman/DashAAPS/projects/1), maar verwacht niet dat dit binnenkort beschikbaar zal zijn. Op dit moment is er alleen maar een 'Proof Of Concept' (totdat Milestone 2 is voltooid).

* * *

### Ypsomed Pomp ([Homepage](https://www.ypsomed.com/en/diabetes-care-mylife.html))

**Status:** Versie 1 - 1.5 (Q2/2018) zijn geen Loop kandidaten. Hoewel ze wel Bluetooth-communicatie hebben, lijkt het erop dat de communicatie zeer beperkt is (éénrichtingsverkeer: Pomp->App). Misschien zal dit in volgende versies veranderen.

**Hardware eisen voor AAPS:** Waarschijnlijk geen. Want gebruikt Bluetooth.

* * *

### Kaleido ([Homepage](https://www.hellokaleido.com/))

**Status:** Momenteel niet ondersteund. De pomp is een Loop-kandidaat, maar aangezien het communicatie-protocol op dit moment onbekend is, zie ik het niet snel gebeuren dat deze pomp wordt ondersteund.

**Hardware eisen voor AAPS:** Waarschijnlijk geen. Want gebruikt Bluetooth.

* * *

### Medtrum A6/P6/C6 ([Homepage](http://www.medtrum.com/P6.html))

**Status:** Is een Loop kandidaat. Bedrijf heeft zijn eigen beperkte half-Loop systeem (A6). Besturing dmv een iPhone App. Geen Android app beschikbaar op dit moment.

**Hardware eisen voor AAPS:** Waarschijnlijk geen. Het lijkt erop dat hij Bluetooth gebruikt.

* * *

### EOFLOW ([Homepage](http://www.eoflow.com/eng/main/main.html))

**Status:** Is een Loop kandidaat. De afstandsbediening die ze gebruiken is feitelijk een aangepast Android-apparaat. (Pomp is momenteel alleen beschikbaar in Korea).

**Hardware eisen voor AAPS:** Waarschijnlijk geen. Het lijkt erop dat hij Bluetooth gebruikt.

* * *

### Accu-Chek Solo ([Homepage](https://www.roche.com/media/releases/med-cor-2018-07-23.htm))

**Status:** Is een Loop kandidaat. Pump is vanaf eind 2018 in een beperkt aantal EU landen beschikbaar. Er gaan geruchten dat hij wordt aangestuurd met een Android app.

**Hardware eisen voor AAPS:** Waarschijnlijk geen. Het lijkt erop dat hij Bluetooth gebruikt.

### Medtronic Bluetooth

**Opmerking:** Dit is de pomp waaraan Medtronic de komende jaren zal werken en die zal kunnen worden gebruikt met Tidepool Loop software ([zie dit artikel](https://www.tidepool.org/blog/tidepool-loop-medtronic-collaboration)).

* * *

## Pompen die niet meer worden verkocht (fabrikanten zijn gestopt)

### Cellnovo Pomp ([Homepage](https://www.cellnovo.com/en/homepage))

**Status:** (Opmerking: Omnipod DASH is een nieuwe versie van de Omnipod). Wordt momenteel niet ondersteund. De pomp is een Loop-kandidaat, maar aangezien het communicatie-protocol op dit moment onbekend is, zie ik het niet snel gebeuren dat deze pomp wordt ondersteund.

**Hardware eisen voor AAPS:** Waarschijnlijk geen. Want gebruikt Bluetooth.

**Opmerking over product:** Het lijkt erop dat het bedrijf heeft besloten de insulinepomp industrie te verlaten. Je kunt meer lezen in dit [artikel](https://diabetogenic.wordpress.com/2019/04/01/and-then-cellnovo-disappeared/?fbclid=IwAR12Ow6gVbEOuD1zw7aNjBwqj5_aPkPipteHY1VHBvT3mchlH2y7Us6ZeAU)

## Pompen die niet loopbaar zijn

### Tandem:(elk type) ([Homepage](https://www.tandemdiabetes.com/))

**Status:** Niet loopbaar.

Voorheen gebruikten ze firmware die T:AP heette (genoemd in dit [artikel](https://www.liebertpub.com/doi/full/10.1089/dia.2018.0278?url_ver=Z39.88-2003&rfr_id=ori%3Arid%3Acrossref.org&rfr_dat=cr_pub%3Dpubmed&)), dat in een loop gebruikt zou kunnen worden. Maar die firmware is niet meer beschikbaar, omdat de pomp is overgegaan naar x2. De T:AP firmware was overigens niet bedoeld voor commercieel gebruik, alleen voor experimenteel gebruik (onderzoeksprojecten). Ik heb met een van de directeuren van het bedrijf gesproken en hij heeft mij verzekerd dat de Tandem pomp door hen nooit openlijk beschikbaar wordt gemaakt voor doe-het-zelf. Ze hebben wel hun eigen closed loop-systeem gecreëerd, dat ze Control-IQ noemen (ik denk dat het al beschikbaar is in de VS en dat het in 2020 in de EU beschikbaar zou komen).

* * *

### Animas Vibe

**Status:** Niet loopbaar. Is niet op afstand bedienbaar. **Opmerking:** Deze pomp wordt niet meer verkocht. Bedrijf is gestopt met alle insulinepomp activiteiten (J&J).

* * *

### Animas Ping

**Status:** Niet loopbaar. Heeft bolus mogelijkheid, maar geen TBR mogelijkheid. **Opmerking** Werd sinds komst van de Vibe niet meer verkocht. En bedrijf is gestopt met alle insulinepomp activiteiten (J&J).

## Eisen aan pompen die loopbaar zijn

**Randvoorwaarden**

- Pump moet op één of andere manier op afstand bedienbaar zijn. (Bluetooth, radiofrequentie, etc)
- Communicatie-protocol is gehackt/gedocumenteerd/etc.

**Minimale vereisten**

- Heeft een mogelijkheid voor het instellen van Tijdelijke Basaalstanden
- De Pompstatus kan worden uitgelezen
- Heeft een mogelijkheid voor het annuleren van Tijdelijke Basaalstanden

**Voor oref1(SMB) of Bolussen:**

- Bolus kunnen instellen

**Fijn om te hebben**

- Annuleer Bolus
- Lees Basaalprofiel uit (is haast een vereiste)
- Stel Basaalprofiel in (leuk om te hebben)
- Lees geschiedenis uit 

**Overige (niet verplicht maar goed om te hebben)**

- Vertraagde bolus instellen
- Vertraagde bolus annuleren
- Lees geschiedenis uit
- Lees TDD uit

* * *

### Ondersteuning overige pompen

Als je andere pompen hebt waarvan je wilt weten wat de status is, neem dan contact met mij op (@andyrozman op gitter). In toekomstige releases zullen een heleboel pomp configuraties worden toegevoegd aan de opties voor open loop (Je kunt die pompen dan kiezen in AAPS als Virtuele pomp en jouw instellingen worden geladen, zie [Feature request #863](https://github.com/MilosKozak/AndroidAPS/issues/863)).